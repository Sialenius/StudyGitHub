Hello!

Якуб Колас "Божа мой! Калі паўстане..."
"Божа мой! Калі паўстане
 Ў свеце згода тая?
 Лад ці скора к людзям гляне,
 Змоўкне бура злая?

 Загарэўся, задыміўся
 Свет вайной, і далей
 Дым пажараў пакаціўся
 Агнявістай хваляй.

 Гінуць людзі, памарнелі
 Скарбы іх і сёлы,
 Ад крыві пачырванелі
 І горы і долы...

 Божа мой! Калі уціхне
 Гэта трасяніна?
 Бляскам сонца калі ўспыхне
 Згоднасці часіна?"